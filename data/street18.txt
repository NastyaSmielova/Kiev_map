Набережне шосе
Набережне шосе
Подільський район,Печерський район
https://www.pslava.info/files/PSlava/Personal/Zharkikh/Dlock02/2008/2008-06-08/2008-06-08-126.jpg?,https://imgclf.112.ua/original/2014/07/30/58953.jpg?timestamp=1406707635,https://s.mind.ua/img/forall/a/201753/13.jpg?1503059430
На́бережне шосе́ — вулиця в Печерському та Подільському районах міста Києва, місцевості Поділ, Берестове. Пролягає вздовж Дніпра від Поштової площі до бульвару Дружби народів й мосту ім. Патона.
Прилучаються мости Пішохідний і Метро й Дніпровський узвіз.
Як шлях від Подолу вздовж Дніпра існував, імовірно, вже у Х—ХІІ століттях і являв собою під'їзну дорогу до переправи через Дніпро на Наводничах—Видубичах.
Сучасну назву зафіксовано у 1850 році у зв'язку з реконструкцією (фактично новим прокладанням) шляху від Подолу до Миколаївського ланцюгового мосту через Дніпро. 
На Набережному шосе були зведені Подільські ворота (казематний верк), які проіснували до 50-х років XX століття. 
Наприкінці XIX століття шосе було забудоване дрібними промисловими, торговельними та складськими будівлями. Тут пролягала залізнична лінія, що з'єднувала Поділ з Дарницею.
1912 року вздовж шосе проклали трамвайну колію, яка до 1920 року через Ланцюговий міст пролягала до Броварів. З 1925 до 1941 року на старих опорах новий міст було споруджено під керівництвом Є. Патона. 
У 1951 році по шосе знову пустили трамвай, цього разу на всій протяжності. 
Трамвайний рух було остаточно закрито у лютому 2011 року у зв'язку з будівництвом автодорожньої естакади біля станції метро «Дніпро».
У 1897–1899 році, у зв'язку з будівництвом гавані, деякі ділянки Набережного шосе були впорядковані. У 1935–1938 роках частину шосе одягли у граніт, тоді ж, за проектом архітектора Василя Осьмака, встановили чавунну огорожу, проклали широкі сходи до води. 
На початку 1950-х років шосе заасфальтували. У 1980-ті роки було проведено чергову реконструкцію шосе, після чого воно набуло сучасного вигляду.