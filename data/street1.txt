Прорізна
Прорізна́ ву́лиця — вулиця в Шевченківському районі міста Києва, місцевість Старий Київ
Прорізна вулиця
Шевченківський район
Вулиця виникла наприкінці 40-х — на початку 50-х років XIX століття (на картосхемі Києва 1848 року зображена як запроектована). Найдавніша з відомих назв — Мартинівська, від прізвища місцевого домовласника. У 1850-ті роки, крім цієї назви, набула також найменування Золотохрещатицька і Прорізна (прорізана крізь земляний вал Старокиївських укріплень). У 1861 році віднесена до вулиць 1-го розряду, на ній дозволялося споруджувати лише кам'яні будинки висотою не менш ніж у два поверхи[1]. З 1863 року отримала офіційну назву Васильчиковська, на честь київського генерал-губернатора Іларіона Васильчикова. Але як паралельна також вживалася її сучасна назва. З 1919 року — вулиця Свердлова, на честь Якова Свердлова[2] (назву підтверджено 1944 року[3]). Історичну назву повернуто в 1990 році[4].
Нижня частина вулиці (від Хрещатика до Пушкінської вулиці) була зруйнована восени 1941 року, по війні замість старої забудови зведено нові будинки, натомість за рахунок «відсунення» забудови на 50—100 метрів від червоної лінії утворено зелену зону.
https://storage.googleapis.com/houses-photos/photos-resized/700x640/2982.jpg