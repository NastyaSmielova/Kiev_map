Вулиця Ентузіастів
Ентузіастів Вулиця
Дніпровський район
https://image.blagovist.ua/285832755/full
Ву́лиця Ентузіа́стів — вулиця у Дніпровському районі міста Києва, житловий масив Русанівка. Пролягає від Русанівської набережної (двічі, утворюючи напівкільце) вздовж берега Русанівського каналу.
Прилучаються бульвар Ігоря Шамо і три пішохідних містка через Русанівський канал: до проспекту Соборності, вулиць Плеханова і Флоренції.
Вулиця виникла в 1961 році під назвою 1-ша Нова. Сучасна назва — з 1964 року.
Починаючи з 2017 року з'явилась ініціатива перейменувати вулицю Ентузіастів на Кругову (адже вулиця утворює напівкільце навколо Русанівки) або ж Канально-Кругову. Станом на 01.01.2018 обговорення назви триває.
