Лютеранська вулиця
Лютеранська вулиця
Печерський район
https://www.rbc.ua/static/img/_/0/_03_07_7_650x410.jpg,https://ukr.segodnya.ua/img/forall/users/576/57688/8_02.jpg
Лютера́нська ву́лиця — вулиця у Печерському районі міста Києва, місцевість Липки. Пролягає від Хрещатику до Шовковичної вулиці.
Прилучаються вулиці Заньковецької, Банкова та Круглоуніверситетська.
Вулиця виникла у 1830-ті роки, спочатку мала назву Гра́фська (місцевість в той час іноді мала назву Графська гора). 
В ті часи на Липках існувала лютеранська колонія, і в 1850-х роках на вулиці, яка отримала паралельну назву Лютеранська, було споруджено кірху. 
З 1864 року мала назву А́нненковська, на честь київського генерал-губернатора Миколи Анненкова, за ініціативи якого вулицю було переплановано та впорядковано, проти кияни переважно вживали стару назву.
У березні 1919 року отримала назву вулиця Е́нгельса, на честь Фрідріха Енгельса, назву підтверджено 1944 року[3]. Під час німецької окупації міста у 1942–1943 роках — Лютерштрассе (нім. Luther Str.). 
У 1992 році повернуто історичну назву — Лютеранська.
Значною мірою збереглася забудова кінця XIX — 1-ї третини XX століття. В нижній частині вулиці збереглося бруковане покриття дороги.