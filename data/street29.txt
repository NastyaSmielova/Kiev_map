Вулиця Сім'ї Кульженків
Сім'ї Кульженків Вулиця
Оболонський район
https://storage.googleapis.com/houses-photos/photos-resized/700x640/47382.jpg,https://storage.googleapis.com/houses-photos/photos-resized/700x640/32011.jpg
Ву́лиця Сім'ї́ Кульже́нків — вулиця в Оболонському районі міста Києва, промислова зона Оболонь. Пролягає від Добринінської вулиці на північ до кінця забудови.
Прилучаються вулиці Шахтарська, Лугова і Полярна.
Виникла в 1-й половині XX століття під назвою вулиця Малоконоплянська (як паралельна Коноплянській вулиці).
З 1970 року отримала назву вулиця Петра Дегтяренка, на честь радянського державного і партійного діяча Петра Дегтяренка.
Сучасна назва на честь родини Кульженків: друкаря і видавця Стефана Васильовича, його синів: видавця і педагога Василя, завідувача батькового магазину Сергія, лікаря Олексія та присяжного повіреного Михайла, а також невістки, співачки і педагога Єлизавети Мусатової-Кульженко — з 2016 року.
Вулиця пролягає неподалік історичної місцевості Дача Кульженка (або Кинь-Ґрусть, у районі теперішньої площі Тараса Шевченка).