Велика Васильківська вулиця
Большая Васильковская улица
Шевченківський район, Печерський район, Голосіївський район
http://photos.wikimapia.org/p/ot2/00/00/05/73/01_big.jpg,http://photos.wikimapia.org/p/ot2/00/00/03/30/86_big.jpg,https://zyteli.com/assets/upload/house/8n01flmdogkahw4s.jpg,http://photos.wikimapia.org/p/00/04/92/68/10_big.jpg
Вели́ка Василькі́вська ву́лиця — вулиця в Шевченківському, Печерському та Голосіївському районах міста Києва, місцевість Нова Забудова. Пролягає від Бессарабської площі і бульвару Тараса Шевченка до Либідської площі і бульвару Дружби народів.
Прилучаються вулиці Павла Скоропадського, Рогнідинська, площа Льва Толстого, вулиці Пушкінська, Льва Толстого, Саксаганського, Жилянська, Фізкультури, Ділова, Івана Федорова, провулок Бориса Шахліна, вулиці Лабораторна, Євгена Коновальця, Володимиро-Либідська, Німецька, Тверська, Ковпака, Загородня та Івана Кудрі.
У 1997 році від імені Київради було видане рішення перейменувати низьку вулиць, серед яких була і Червоноармійська, яка мала отримати назву Велика Васильківська. Але відповідний документ був підписаний звичайним депутатом міської ради Грабаром, а не, як це відповідно до законодавства має бути, Київським міським головою, не був належним чином оприлюднений і таким чином не набрав чинності.
23 вересня 2005 року комісія з найменувань та пам'ятних знаків виконавчого органу Київської міської ради прийняла рішення про підтримання пропозиції про перейменування Червоноармійської вулиці на Вели́ку Василькі́вську. Однак рішення Київради з цього питання не було прийнято, тобто фактично перейменування не відбулося.
Черговий проект повернення Червоноармійській вулиці історичної назви Велика Васильківська у листопаді 2011 року не був підтриманий депутатами Київської міської ради.
Довгий час у ЗМІ, законодавчих актах та на топографічних картах паралельно вживали обидві назви вулиці — «Червоноармійська» або «Велика Васильківська».