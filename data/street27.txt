Проспект Степана Бандери
Степана Бандери Проспект
Подільський район,Оболонський район
https://izvestia.kiev.ua/images/items/2016-07/07/vRUP4BHUqJUCL0CF/img_top.jpg,https://vi.ill.in.ua/m/625x469/1112424.jpg
Проспе́кт Степана Бандери — проспект в Оболонському та Подільському районах міста Києва, місцевості Оболонь, Петрівка, Куренівка. Пролягає від вулиць Куренівської й Кирилівської до Північного мосту. На відрізку між Новокостянтинівською вулицею і Північним мостом проспект становить частину Малої окружної дороги.
Проспект виник у 1-й половині XX століття як сполучення Лугової-Станційної вулиці (між Кирилівською вулицею і залізницею) і Городнього тупика, які в 1961 році було об'єднано під назвою Червонокозацька вулиця.
У 1975 році, після перепланування, значного продовження і розширення Червонокозацької вулиці, перетворення її на швидкісну автомагістраль у напрямку до нового мосту через Дніпро вулиця отримала назву проспект Червоних Козаків, на честь військових формувань Червоного козацтва, які боролися за встановлення радянської влади в Україні.
З 2003 року мав назву Московський проспект, як такий, що веде до Московського мосту (нині — Північний міст).
Сучасна назва на честь українського політичного діяча, одного з ідеологів і теоретиків українського націоналістичного руху, голови Проводу ОУН(б) Степана Бандери — з 2016 року.