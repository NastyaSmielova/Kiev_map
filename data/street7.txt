Проспект Володимира Маяковського
Володимира Маяковського
Деснянський район
Проспе́кт Володи́мира Маяко́вського — проспект у Деснянському районі міста Києва, житловий масив Вигурівщина-Троєщина. Пролягає від проспекту Генерала Ватутіна та Керченської площі до Милославської вулиці.
Прилучаються вулиці Миколи Закревського, Каштанова, Архітектора Ніколаєва, Теодора Драйзера, Вікентія Беретті, площа Анкари, вулиця Олександра Сабурова, бульвари Володимира Висоцького і Леоніда Бикова, вулиці Костянтина Данькевича і Марини Цвєтаєвої.
Проспект виник у 80-х роках XX століття під назвою 1-а Нова вулиця. Сучасна назва на честь радянського поета Володимира Маяковського — з 1983 року.
З 1980-х років існують плани спорудження під проспектом лінії метрополітену.
http://photos.wikimapia.org/p/ot2/00/00/01/97/28_big.jpg