Вулиця Саксаганського
Саксаганского улица, Кудрявец
Голосіївський район, Печерський район, Шевченківський район
http://photos.wikimapia.org/p/ot2/00/00/04/20/70_big.jpg,https://image.parklane.ua/403133135/full,https://image.parklane.ua/386364151/full,http://ukrfoto.net/photos/VOL/1449703927.jpg
Ву́лиця Саксага́нського — вулиця в Печерському, Голосіївському та Шевченківському районах міста Києва, місцевості Євбаз, Нова Забудова, Паньківщина. Пролягає від Еспланадної вулиці до площі Перемоги.
Назви в різний час
Велика Жандармська та Мала Жандармська — з 1850-х років.
Жандармська — з 1881 року.
Маріїнсько-Благовіщенська — з 1888 року.
Леоніда П'ятакова, П'ятакова — з 1919 року  , на честь українського революціонера-більшовика Л. Л. П'ятакова● .
Сучасна назва на честь українського актора та режисера Панаса Саксаганського — з 1937 року  (підтверджено 1944 року ).
У 1830-х роках, у зв'язку з будівництвом Нової Печерської фортеці, що мало наслідками фактичне знесення Печерську і виселення його мешканців у інші частини міста, почалося освоєння місцевості південніше Золотих воріт. Тоді ж почалося розпланування і забудова простору між колишніми валами давньоруських часів і долиною річки Либідь на півдні та південному заході. Було прокладено десятки нових вулиць, а загалом місцевість здобула назву Новоє Строєніє (Нова Забудова).
Тоді ж від еспланади фортеці в бік Шулявки було заплановано прокласти дві нових вулиці — Велику Жандармську (до Тарасівської вулиці) та Малу Жандармську (від Паньківської вулиці до району майбутньої Галицької площі). Ці вулиці показані як проектовані на планах 1840-х років.
Вулицю було прокладено вже у 1850-х роках.
Простір між вулицями Паньківською та Тарасівською був зайнятий приватними садибами, через які в середині 1880-х років було прорізано шлях і дві самостійні вулиці були об'єднані в одну — Жандармську.
Згодом, через появу на вулиці Маріїнської громади та будівництва церкви Благовіщення, 1889 року вулицю було названо Маріїнсько-Благовіщенською. 
Маріїнську громаду сестер милосердя було організовано в 1878 році, після закінчення російсько-турецької війни. Громада займалася наданням медичної допомоги пораненим військовикам; кияни охоче жертвували гроші на таку справу, а видатний філантроп Нікола Терещенко надав 10 тисяч карбованців на придбання земельної ділянки на сучасній вулиці Саксаганського. 
У 1913 році там було зведено будівлю Маріїнської громади Червоного Хреста (зараз — буд. № 75). Будинок збудовано архітектором Валеріаном Риковим, у стилі венеціанського ренесансу, фасад прикрашено рельєфами на тему догляду за пораненими та скульптурами майстра Федіра Балавенського, що символізують Любов, Милосердя, Життя та Медицину.
Друга частина в назві вулиці походить від Благовіщенської церкви, збудованої в 1887 році архітектором Володимиром Ніколаєвим та знесеної в 1935 році. Від церкви залишилася тільки будівля церковно-парафіяльної школи (№ 64).
В той же час (1880—1900-ті роки) вулиця стає місцем проживання чи тимчасового перебування видатних діячів української культури та мистецтва — Михайла Старицького (мешкав у будинку № 93), Миколи Лисенка (мешкав у будинку № 95), Лесі Українки (мешкала в будинках № 97, 101, 115), Олени Пчілки, Івана Франка, Євгена Чикаленка (мешкав у будинках № 54, 91). Вулиця в цей період впорядковується, замощується, по ній прокладається трамвайна лінія (1897 рік), будуються багатоповерхові будинки, що й дотепер визначають обличчя вулиці.
Сучасна вулиця Саксаганського дає чудове уявлення шанувальникам міської забудови кінця XIX — початку ХХ століття про напрями архітектури, характерні для того часу. А велика кількість добре збережених старих будинків робить вулицю однією із найцікавіших вулиць міста.