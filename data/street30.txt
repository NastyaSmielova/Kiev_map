Велика Кільцева дорога
Большая Кольцевая дорога
Оболонський район
https://24tv.ua/resources/photos/news/610x344_DIR/201609/725196.jpg?201809150708
Вели́ка Кільцева́ доро́га — вулиця (автомобільна дорога) через Пуща-Водицький ліс в Оболонському районі міста Києва, місцевість Кинь-Ґрусть. Пролягає від перетину Міської вулиці з Гостомельським шосе до Мінського проспекту (фактично — існує також недобудована 600-метрова тупикова ділянка після перетину Мінським проспектом). Є частиною Великої Окружної дороги.
Прилучаються безіменні проїзди до Газопровідної вулиці та Спеціалізованого диспансеру радіаційного захисту населення, Лісозахисна вулиця та Пуща-Водицька вулиця (шляхопровід над трамвайними коліями).
Заплановане спорудження продовження вулиці від Мінського проспекту до Богатирської вулиці.
Будівництво дороги було розпочато у 1999 році на місці колишньої просіки лінії електропередач через Пуща-Водицький ліс. Ділянка дороги була здана в експлуатацію у травні 2003 року. На вулиці споруджено три надземні пішохідні мостики-переходи (навпроти лісових просік до проспекту Свободи на Виноградарі, трамвайної зупинки «Каланча» у Пуща-Водицькому лісі, а також біля перехрестя з Лісозахисною вулицею).