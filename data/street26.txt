Проспект Перемоги
Победы проспект, Авиагородок
Шевченківський район, Святошинський район, Солом'янський район
https://kor.ill.in.ua/m/610x385/1683972.jpg,https://image.zn.ua/media/images/645x426/Mar2013/55874.jpg,https://www.segodnya.ua/img/article/10333/97_main_new.1498569875.jpg,http://smartclever.com.ua/uploads/landmark/photo/228/2_new.jpg,https://volyn.com.ua/content/thumbs/750x500/f/q2/ednlbc-ok2ux3f6ilxezuq4ti5t46lymbu5gq2f.jpg
Проспе́кт Перемо́ги — проспект у Шевченківському, Солом'янському та Святошинському районах Києва. Одна з найдовших магістралей міста (11,8 км). Пролягає від площі Перемоги до Брест-Литовського шосе.
Проспект відомий з першої половини XIX століття як Житомирське і Києво-Брестське шосе. Із кінця XIX століття, від початку його забудови, мав назву Брест-Литовське шосе, з 1964 року — Брест-Литовський проспект (кінцева частина Брест-Литовського шосе фактично і нині зберегла попередню назву). Поєднував місто із дачною зоною (приватні хутори Стрельна, Сан-Сусі — зліва, Сант-Марі, Нивки — справа). У 1857 році на проспекті було зведено Тріумфальну браму (згодом розібрано).
Сучасна назва — з 1985 року. Того ж року до проспекту приєднано частину бульвару Шевченка (на відрізку: площа Перемоги — Повітрофлотський шляхопровід) і на будинку № 2 зроблено анотаційний напис про те, що проспект названий в ознаменування 40-річчя перемоги радянського народу у Великій Вітчизняній війні. У 70-х — першій половині 80-х років XX століття проспект Перемоги був ґрунтовно реконструйований — розширений до 30 м, споруджено транспортні розв'язки та підземні переходи (головний інженер проекту — Б. С. Романенко).
Забудова проспекту Перемоги почалася наприкінці XIX століття, у зв'язку із спорудженням на ньому Політехнічного інституту та заводу Гретера і Криванека. 1899 року було прокладено трамвайну лінію до Польової вулиці (тепер вулиця Академіка Янгеля), 1900 р. — відкрито лінію Святошинського трамвая (проходила від Тріумфальних воріт до 4-ї Просіки), 1923 року ці дві лінії були об'єднані в одну. 1978 року було закрито лінію від Повітрофлотського шляхопроводу до станції метро «Шулявська» (тоді — Завод «Більшовик»), 1982 року — решту лінії — від заводу до проспекту Палладіна (колишня 4-а Просіка).
У 1899 році на проспекті було відкрито Пушкінський парк, у 1908 році — Зоологічний сад. Поблизу Пушкінського парку знаходився аеродром (Сирецький іподром), де в квітні 1910 року здійснював перші у Києві повітряні польоти С. І. Уточкін, тут у червні того ж року стався перший в Російській Імперії політ російського авіаконструктора О. С. Кудашева на літаку власної конструкції та вітчизняного виробництва. На тому ж аеродромі у 1911–1913 роках починав свої далекі перельоти П. М. Нестеров, і тут він здійснив свою «петлю Нестерова». У 1927–1928 роках на місці аеродрому були побудовані приміщення Кіностудії художніх фільмів.
2015 року на місці зруйнованих будинків, в одному з яких мешкав із сім'єю Василь Стус, відкрили сквер його імені.

